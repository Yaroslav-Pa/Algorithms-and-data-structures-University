А. Для заданого рядка символів визначити послідовність дій з
розбиття рядка на задані частини, що характеризується мінімальними
вимогами до часу виконання дій. Частини, на які необхідно розбити
рядок, задаються порядковими номерами символів, які є межами
частин рядка. Тобто якщо рядок довжиною 10 символів необхідно
розділити на частини після символів 3, 5, то в результаті має бути
сформовано три нові рядка: з першого до третього символу, з
четвертого до восьмого та з дев'ятого до десятого. Дані розбиття можна
виконати в порядку зліва направо або справо наліво (у випадку
більшої кількості частин таких варіацій стає ще більше). Розбиття
зліва направо має наступну вартість: 10 (розбиває рядок на 3 та 7
символів) + 7 (розбиває рядок на 5 та 2 символів). Таким чином, в
результаті необхідно визначити послідовність розбиття рядка, що
характеризується мінімальною загальною вартістю за часом, та
вартість такого розбиття.



У процесі формування тексту в текстовому редакторі виникає
завдання переносу слів за рядками. Для розв’язання даного завдання
задається текст, який складається з деякого набору слів, та кількість
символів, яка може міститися в одному рядку. Визначити, яким чином
розташувати слова за рядками тексту (тобто визначити слова, які
будуть розташовані в першому рядку, другому тощо), залишаючи між
ними по одному пробілу, таким чином, щоб мінімізувати кількість
пробілів, яка при цьому сумарно залишається в кінці рядків (в якості
критерію використати суму кубів кількості пробілів у кінці кожного
рядка окрім останнього).